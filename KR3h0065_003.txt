# -*- mode: mandoku-view; -*-
#+TITLE: 繪事備考
#+DATE: 2015-08-24 23:16:15.170544
#+PROPERTY: ID KR3h0065
#+PROPERTY: BASEEDITION WYG    
#+PROPERTY: JUAN 卷三
<pb:KR3h0065_WYG_003-1a>¶
欽定四庫全書¶
　繪事備考卷三¶
　　　　　　　　　　湖廣按察使王毓賢撰¶
　　唐¶
漢王元昌髙祖第七子武徳初封魯王十年改封漢王¶
　少而英敏善畫能書為宗室儀表畫之傳世者¶
　　羸馬圖一　　　　　　　獵騎圖二¶
　　鷹鶻圖一　　　　　　　鞍馬圖一¶
<pb:KR3h0065_WYG_003-1b>¶
韓王元嘉漢王之弟工畫龍馬虎豹則天朝拜太尉¶
滕王元嬰善丹青喜寫蛺蝶朱景元見其粉本謂能於¶
　工巧之外别具妙理畫之傳世者¶
　　蛺蝶圖三¶
江都王緒霍王元軌之子太宗姪也能書畫而獨長於¶
　鞍馬即杜工部詩所謂國初以來畫鞍馬神妙獨數¶
　江都王是也官至金州刺史畫之傳世者¶
　　人馬圖一　　　　　　　寫拳毛騧圖一¶
<pb:KR3h0065_WYG_003-2a>¶
　　呈馬圖一¶
閻立徳父毗在隋以丹青得名立徳與弟立本俱得其¶
　傳武徳中為尚衣奉御造衮冕大裘六服咸有制度¶
　貞觀中以將作大匠起翠㣲玉華宫稱㫖拜工部尚¶
　書封大安縣公卒後贈并州都督諡曰康畫之傳世¶
　者¶
　　採芝太上像一　　　　　遊行天王圖二¶
　　莊生馬知圖一　　　　　右軍㸃翰圖一¶
<pb:KR3h0065_WYG_003-2b>¶
　　沈約湖雁詩意圖二　　　七曜像二¶
閻立本顯慶初代立徳為工部尚書總章元年拜右相¶
　封博陵縣公有應務之才兼精書畫嘗寫秦府十八¶
　學士圖禇亮為賛貞觀中詔寫功臣二十四人於凌¶
　烟閣帝自賛之時天下初定異國來朝凡諸圖本皆¶
　其所畫也人物衣冠臺閣生態不窮遇像能變故天¶
　下取則焉咸亨四年終於中書令諡文貞畫之傳世¶
　者¶
<pb:KR3h0065_WYG_003-3a>¶
　　三清像一　　　　　　　元始像二¶
　　拱極圖一　　　　　　　北帝像一¶
　　維摩像二　　　　　　　五星像二¶
　　太白像一　　　　　　　房宿像一¶
　　宣聖像一　　　　　　　步輦圖一¶
　　取性圖二　　　　　　　西域圖二¶
　　職貢圖二　　　　　　　掃象圖一¶
　　十二神符一　　　　　　王右軍真一¶
<pb:KR3h0065_WYG_003-3b>¶
　　行化太上像一　　　　　傳法太上像一¶
　　巖居太上像一　　　　　四子太上像一¶
　　太上西昇經一　　　　　玉晨道君像一¶
　　延夀天尊像一　　　　　木紋天尊像一¶
　　十二真君像一　　　　　孔雀明王像一¶
　　觀音感應像一　　　　　寫李思摩真一¶
　　魏徵進諌圖一　　　　　飛錢驗符圖一¶
　　異國鬭寳圖一　　　　　職貢獅子圖一¶
<pb:KR3h0065_WYG_003-4a>¶
　　凌烟閣功臣圖一　　　　竇建徳圖一¶
　　紫㣲北極大帝像一¶
　　混元上徳皇帝像一¶
殷令名陳郡人與父不害俱工書畫¶
殷聞禮字大端善畫武徳初為中書舍人兼𢎞文館侍¶
　讀學士¶
殷仲容聞禮子工寫貌及花鳥用墨色而五采兼備初¶
　任秘書丞光宅中為工部郎中申州刺史¶
<pb:KR3h0065_WYG_003-4b>¶
張孝師官驃騎尉善畫嘗死而復生故状地獄氣候最¶
　工呉道𤣥見之效其法作地獄變相畫之傳世者¶
　　傳法太上像一¶
范長夀學張僧繇畫能以風俗好尚作田家人物景致¶
　皆極其情至於山川形勢屈曲向背分布逺近各有¶
　條理人亦以為酷似僧繇也官止司徒校尉畫之傳¶
　世者¶
　　醉道圖一　　　　　　　醉真圖一¶
<pb:KR3h0065_WYG_003-5a>¶
何長夀與范長夀同師法所畫多相類然一源而異派¶
　論者次之傳世者¶
　　五嶽真官像一　　　　　辰星像一¶
尉遲乙僧吐火羅國人貞觀初以善畫薦於朝授宿衞¶
　官封郡公時呼其父跋質那為大尉遲乙僧為小尉¶
　遲父子皆擅丹青其用筆之妙與閻立本相等畫之¶
　傳世者¶
　　佛鋪圖一　　　　　　　佛従像一¶
<pb:KR3h0065_WYG_003-5b>¶
　　大悲像一　　　　　　　明王像二¶
　　外國佛従圖一　　　　　彌勒佛像一¶
　　外國人物圖一¶
劉孝師畫鳥雀竒變不測雖㸃畫無多而悉中樞要¶
靳智翼善寫人物品在范長夀之上¶
王定畫菩薩聖僧一往超詣貞觀中有盛名寫本草訓¶
　戒圖功用甚大官至中散大夫尚方令¶
梁寛　呉智敏　同時善畫而智敏師於寛筆勢更俊¶
<pb:KR3h0065_WYG_003-6a>¶
　逸¶
康薩陀為振威校尉無所師承虛心妙悟初花晚葉變¶
　態多端異獸珍禽形状各别¶
王知慎工寫貌與兄知敬俱善書官少府監¶
王韶應善山水人馬畫鬼神亦有氣勢¶
檀智敏畫棟宇樓臺極隂陽向背之妙師董伯仁官至¶
　振武校尉畫之傳世者¶
　　游春戲藝圖一¶
<pb:KR3h0065_WYG_003-6b>¶
楊須跋　趙武端　范龍樹　周烏孫　楊徳紹¶
　已上五人俱國初名手籍見内府¶
王𢎞太原人永徽中以畫馬得名¶
陳義武徳丞相叔達之孫工寫貌𤣥宗少時與義相善¶
　及即位特承恩遇歴南薫中尚等使銀青光禄大夫¶
　少府監¶
殷&KR3066;　殷季友　許琨　同州僧法明¶
　已上四人並開元中名手善寫貌工人物嘗在内廷¶
<pb:KR3h0065_WYG_003-7a>¶
　侍直初奉詔圖麗正殿諸學士於含象亭殷&KR3066;殷季¶
　友許琨等分貌之粉本既成獨未上絹張燕公以為¶
　手雜不精乃奏令法明獨寫諸學士像圖畢進呈上¶
　極稱善命蔵其本於畫院焉¶
杜庭睦喜寫故實畫明皇斫膾圖人物器具精采畢現¶
　最為竒筆¶
錢國養　左文通　俱開元中人善寫貌¶
王陁子善山水峯巒極佳當時稱山水者必以陁子道¶
<pb:KR3h0065_WYG_003-7b>¶
　子為歸焉¶
呉侁作林泉逺景溪叟釣徒皆極幽致畫之傳世者¶
　　蕭翼賺蘭亭圖一¶
呉道子陽翟人少貧困游洛陽學書於張顛賀知章不¶
　成棄而學畫遂造精㣲初得之於性情非藝習所能¶
　至也為兖州瑕丘尉明皇聞其名召入供奉更名道¶
　𤣥而以道子為字聲震天下早年行筆差細中年行¶
　筆磊落如蓴菜條寫人物有八面生動之致凡傅采¶
<pb:KR3h0065_WYG_003-8a>¶
　但於焦墨痕中畧施渲染自然超出縑素當世謂之¶
　呉装張懐瓘嘗言呉生之畫下筆有神是僧繇後身¶
　信不誣也供奉時為内教博士非得詔不妄畫官至¶
　寧王友百代以下稱畫聖云宣和御府所蔵者¶
　　天尊像一　　　　　　　佛㑹圖一¶
　　維摩像二　　　　　　　菩薩像一¶
　　地蔵像一　　　　　　　帝釋像二¶
　　辰星像一　　　　　　　太白像一¶
<pb:KR3h0065_WYG_003-8b>¶
　　熒惑像一　　　　　　　羅㬋像二¶
　　計都像一　　　　　　　五星像五¶
　　五星圖一　　　　　　　天王像五¶
　　神王像二　　　　　　　善神像九¶
　　雙林圖一　　　　　　　列聖朝元圖一¶
　　木紋天尊像一　　　　　熾盛光佛像一¶
　　阿彌陁佛像一　　　　　三方如來像一¶
　　大䕶法神像十四　　　　孔雀明王像四¶
<pb:KR3h0065_WYG_003-9a>¶
　　和修吉龍王像一　　　　觀音菩薩像二¶
　　温鉢羅龍王像一　　　　思維菩薩像一¶
　　跋難陀龍王像一　　　　孔雀明王像四¶
　　徳叉伽龍王像一　　　　寳印菩薩像一¶
　　寳檀花菩薩像一　　　　慈氏菩薩像一¶
　　毗沙門天王像一　　　　請塔天王像一¶
　　太陽帝君像一　　　　　二十八宿像一¶
　　托塔天王圖一　　　　　䕶法天王像二¶
<pb:KR3h0065_WYG_003-9b>¶
　　行道天王像一　　　　　雲葢天王像一¶
　　大悲菩薩像三　　　　　等覺菩薩像一¶
　　如意菩薩像一　　　　　天龍神將像一¶
　　摩那龍王像一　　　　　檀相手印圖一¶
　　毗盧遮那佛像一　　　　二菩薩像一¶
　　南方寳生如來像一　　　六甲神像一¶
　　北方妙聲如來像一¶
翟琰呉生弟子也呉生每畫落筆便去多使琰與張蔵¶
<pb:KR3h0065_WYG_003-10a>¶
　布色濃澹無不得所其自畫得名者¶
　　天尊聖像一　　　　　　太上像一¶
　　孔雀明王像一　　　　　天王圖一¶
張蔵裁度麤快思若湧泉寺壁十間不旬而畢亦好細¶
　畫然六法未及也¶
楊庭光雜畫山水佛像經變甚有似呉生處但下筆稍¶
　細耳畫之傳世者¶
　　五秘宻如來像一　　　　觀音像一¶
<pb:KR3h0065_WYG_003-10b>¶
　　如意輪菩薩像一　　　　五星像一¶
　　思定菩薩像一　　　　　星官像一¶
　　仁王菩薩像一　　　　　菩薩像一¶
　　長夀菩薩像一　　　　　藥師佛一¶
　　思惟菩薩像一　　　　　明王攜行圖一¶
　　寫武后真一¶
盧稜伽能作細畫咫尺間山水寥廓物象精宻經變佛¶
　事尤其所長呉生嘗於京師畫總持寺三門大獲泉¶
<pb:KR3h0065_WYG_003-11a>¶
　貨稜伽乃竊畫莊嚴寺三門頗盡其妙呉見之驚歎¶
　曰此子筆力常弱今忽類我精爽得無竭乎居一月¶
　而稜伽卒已上三人皆呉弟子稜伽所畫者¶
　　獻芝真人像一　　　　　大悲菩薩像一¶
　　觀音菩薩像一　　　　　文殊菩薩像一¶
　　普賢菩薩像一　　　　　羅漢像十六¶
　　孔雀明王像一　　　　　釋迦佛像四¶
　　成道釋迦佛像一　　　　渡水僧圖二¶
<pb:KR3h0065_WYG_003-11b>¶
　　智嵩笠渡僧像一　　　　髙僧像二¶
　　七俱胝菩薩像一　　　　髙僧圖二¶
　　十六尊者像十六　　　　羅漢像四十八¶
　　小十六羅漢像三¶
　　十六大阿羅漢像四十八¶
李生亦呉弟子而忘其名畫地獄變相有似於呉而稍¶
　劣¶
姚思元工畫道釋人物嘗作紫㣲二十四化以警悟世¶
<pb:KR3h0065_WYG_003-12a>¶
　人非徒游戲筆墨也畫之傳世者¶
　　孔雀佛鋪圖一　　　　　佛㑹圖一¶
　　紫㣲二十四化圖一¶
武静蔵畫鬼神有氣韵¶
董㟧字重照開元中常在尚方善雜畫而車牛最妙有¶
　盤車圖¶
裴寛絳州人以文辭進有能名開元中為范陽節度使¶
　所畫小馬圖氣體閒適筆墨典雅¶
<pb:KR3h0065_WYG_003-12b>¶
陳静心善寺壁　弟静眼善地獄變相及山水¶
程雅善雜畫¶
楊坦　楊仙喬並長安人善圖佛寺鬼神　坦子爽亦¶
　工畫¶
解倩工畫鬼神¶
馮紹正開元中為少府監善寫鷹鶻雞雉曲盡其妙凡¶
　繪觜眼脚爪羽毛俱有神彩歴官户部侍郎¶
姜皎上邽人善畫鷹鳥侍𤣥宗於藩邸有先見之明及¶
<pb:KR3h0065_WYG_003-13a>¶
　即位遂被寵遇累官太常卿封楚國公開元五年以¶
　事罷未㡬復拜銀青光禄大夫秘書監十年流欽州¶
　卒¶
李思訓宗室也早嵗以才藝見稱於世一家五人並善¶
　丹青書畫為當時之冠凡寫山水樹石筆力遒勁湍¶
　瀨潺湲烟雲縹緲有飄飄欲仙之致官至左武衞大¶
　將軍封彭城公卒贈秦州都督人稱大李將軍畫之¶
　傳世者¶
<pb:KR3h0065_WYG_003-13b>¶
　　山居四皓圖二　　　　　春山圖一¶
　　江山漁樂圖三　　　　　神女圖一¶
　　羣峯茂林圖三　　　　　四皓圖一¶
　　五柞宫女圖一　　　　　踏錦圖三¶
　　明皇御妃出游圖一　　　無量夀佛圖一¶
李思誨思訓弟畫法頗似其兄任揚州參軍贈禮部尚¶
　書¶
李昭道思訓之子傳其父法雖格勢稍變而精妙過之¶
<pb:KR3h0065_WYG_003-14a>¶
　創為海圖竒幻盡致後世言山水者必推大李將軍¶
　小李將軍昭道未嘗為將軍人因其父故亦稱焉官¶
　至太子中舍畫之傳世者¶
　　春山圖一　　　　　　　落照圖二¶
　　摘𤓰圖一　　　　　　　海岸圖二¶
李林甫思誨之子亦善丹青筆迹甚佳山水似其兄昭¶
　道¶
李湊林甫之姪工綺羅人物姿致清媚官廣陵倉曹參¶
<pb:KR3h0065_WYG_003-14b>¶
　軍¶
薛稷字嗣通河東汾隂人詞學名家軒冕奕世多才藻¶
　工書畫尤善花鳥人物寫鶴最精屛風六扇鶴様自¶
　稷始也官至禮工二部尚書太子少保封晉國公畫¶
　之傳世者¶
　　啄苔鶴圖一　　　　　　瑞鶴圖五¶
　　顧步鶴圖一¶
郎餘令少有才名工山水嘗寫古帝王圖考證史傳位¶
<pb:KR3h0065_WYG_003-15a>¶
　置精確當時歎為絶筆官著作佐郎¶
曹元廓工騎獵人馬山水善於布置官朝散大夫左尚¶
　方令¶
劉行臣善畫鬼神筆迹似王韶應¶
暢䛒善山水似李將軍　𧦬子明瑾玅過於父¶
尹琳工神鬼寺壁筆墨快利京師慈恩寺塔下文殊普¶
　賢二像為天下第一李仲昌李嗣真皆其弟子也¶
楊寧善畫人物開元中為史館畫直寫諸圖像無不入¶
<pb:KR3h0065_WYG_003-15b>¶
　神世以人物為難而寧獨得其妙畫之傳世者¶
　　出遊人馬圖一　　　　　庖厨圖一¶
　　劉聰對戎圖一¶
楊昇寫明皇與肅宗御容深得王者之氣度昇既以寫¶
　照擅名又曽親覩竒表故精切如此¶
　　唐明皇真一　　　　　　唐肅宗真一¶
　　望賢宫圖一　　　　　　髙士圖一¶
張萱京兆人善畫貴介公子及閨房之秀尤善寫嬰兒¶
<pb:KR3h0065_WYG_003-16a>¶
　每畫婦女必以朱暈耳根識者於此辨之畫之傳世¶
　者¶
　　明皇納凉圖一　　　　　整妝圖一¶
　　衞夫人像一　　　　　　宫騎圖一¶
　　按羯皷圖一　　　　　　搗練圖一¶
　　執炬宫騎圖一　　　　　四暢圖一¶
　　按樂士女圖一　　　　　賞雪圖二¶
　　日本女騎圖一　　　　　元辰像一¶
<pb:KR3h0065_WYG_003-16b>¶
　　扶掖士女圖一　　　　　&KR0034;林圖一¶
　　横笛士女圖二　　　　　宫女圖二¶
　　唐后行従圖五　　　　　挾彈宫騎圖一¶
　　五王博戲圖二　　　　　織錦回文圖三¶
　　鼔琴士女圖二　　　　　遊行士女圖一¶
　　蔵謎士女圖一　　　　　樓觀士女圖一¶
　　乳母抱嬰兒圖一　　　　烹茶士女圖一¶
　　明皇鬭雞射烏圖二¶
<pb:KR3h0065_WYG_003-17a>¶
　　寫明皇擊梧桐圖二¶
　　虢國夫人夜遊圖二¶
　　虢國夫人遊春圖一¶
　　七夕祈巧士女圖三¶
　　寫太真敎鸚鵡圖一¶
　　虢國夫人踏青圖一¶
韋無忝京兆人工畫鞍馬鷹鶻異獸官至左武衞將軍¶
　畫之傳世者¶
<pb:KR3h0065_WYG_003-17b>¶
　　牧笛歸牛圖一　　　　　習馬圖一¶
　　山石戲貓圖一　　　　　戲貓圖一¶
　　寧王醉歸圖一　　　　　勝游圖一¶
　　散馬圖一　　　　　　　傾心圖一¶
朱抱一善寫貌有張果傳真圖開元中直集賢與孟仲¶
　暉同時¶
談皎畫人物有態度衣裳鮮媚大髻寛装葢従時好也¶
　筆法與李湊相類畫之傳世者¶
<pb:KR3h0065_WYG_003-18a>¶
　　寒食佳麗圖一¶
僧金剛三蔵獅子國人善西域佛像運筆持重非常畫¶
　可擬¶
王紹宗琅琊人傳父修禮筆法畫與殷仲容相類官至¶
　秘書少監¶
張遵禮善畫鬭將鞍馬戈矛器械涉筆成趣小幅尤佳¶
宋令文工山水亦善書法¶
司馬承禎字子㣲學仙有得開元中自天台徵至朝廷¶
<pb:KR3h0065_WYG_003-18b>¶
　重之勅建陽臺觀於王屋山以賜焉躬畫屋壁山水¶
　明秀既工篆𨽻復有詞采大似陶隠居葢道徳源流¶
　遡隠居至承禎凡四世矣卒時白雲従堂户中起雙¶
　鶴繞壇而上諡貞一先生御製碑文敘致甚詳¶
釋翛然姓裴氏楚州刺史思訓之子恢諧磊落飲酒逃¶
　禪性喜丹青無時不弄筆也¶
盧鴻一名然范陽人工八分書善畫山水樹石隠於嵩¶
　少間開元中徵拜諫議大夫固辭不受畫之傳世者¶
<pb:KR3h0065_WYG_003-19a>¶
　　松林㑹真圖一　　　　　窠石圖一¶
　　草堂圖一¶
鄭䖍滎陽髙士也蘇許公為宰相與䖍有忘年之好薦¶
　授著作郎兼廣文館學士善畫山水墨氣清逺樹枝¶
　老硬其後黄筌法之嘗自寫其詩并畫獻於明皇御¶
　書題曰鄭䖍三絶畫之傳世者¶
　　摩騰三蔵像一　　　　　峻嶺溪橋圖四¶
　　陶潛像一　　　　　　　杖引圖一¶
<pb:KR3h0065_WYG_003-19b>¶
　　人物圖一¶
鄭逾善山水天寳中得名於梁宋間逾即鄭遷之弟也¶
　遷有書名¶
李果奴工人物善寫貌筆迹調潤天寳中名最著¶
陳閎㑹稽人為永王府長史善傳寫兼工人物鞍馬筆¶
　法謹嚴動合程度一時名手多従其學畫之傳世者¶
　　寫唐帝真容一　　　　　揭諦神像一¶
　　寫唐列聖像一　　　　　李思摩真一¶
<pb:KR3h0065_WYG_003-20a>¶
　　明皇擊梧桐圖一　　　　公子圖一¶
　　寫内廄龍駒圖一　　　　呈馬圖一¶
　　六祖禪師像一　　　　　人馬圖一¶
曹霸魏髙貴鄉公之後善畫馬開元中已有名天寳末¶
　詔寫御馬及功臣圖筆墨沈著神采生動官至左武¶
　衞將軍畫之傳世者¶
　　内廄調馬圖一　　　　　老驥圖二¶
　　下槽馬圖二　　　　　　九馬圖三¶
<pb:KR3h0065_WYG_003-20b>¶
　　玉花驄圖一　　　　　　逸驥圖二¶
　　牧馬圖一　　　　　　　人馬圖一¶
　　羸馬圖一¶
韓幹大梁人王右丞維見其畫深加歎賞遂盛稱之善¶
　寫人物有龍翔功臣圖最為典麗尤工畫馬初師曹¶
　霸得名於時官至太府寺丞畫之傳世者¶
　　寫三花御馬圖一　　　　八駿圖一¶
　　明皇觀馬圖一　　　　　三馬圖一¶
<pb:KR3h0065_WYG_003-21a>¶
　　文皇龍馬圖一　　　　　呈馬圖五¶
　　寧王調馬圖一　　　　　六馬圖一¶
　　奚官習馬圖四　　　　　騎従圖一¶
　　明皇試馬圖一　　　　　散驥圖三¶
　　五王出游圖一　　　　　按鷹圖一¶
　　内廏御馬圖三　　　　　習馬圖二¶
　　圉人調馬圖一　　　　　游騎圖二¶
　　游俠人馬圖二　　　　　調馬圖三¶
<pb:KR3h0065_WYG_003-21b>¶
　　五陵游俠圖一　　　　　内廏圖一¶
　　李白封官圖一　　　　　老驥圖一¶
　　騎習人馬圖一　　　　　鑿馬圖一¶
　　玉花白馬圖一　　　　　戰馬圖二¶
　　明皇射鹿圖二　　　　　下槽馬圖四¶
王維字摩詰太原人擢進士第歴官尚書右丞有異才¶
　精佛理家藍田輞川自寫為圖思致髙逺山水花木¶
　迥别時流筆墨之妙出於天性詩中亦有畫意是畫¶
<pb:KR3h0065_WYG_003-22a>¶
　家最上乗非餘子所能跂及也畫之傳世者¶
　　渡水僧圖三　　　　　　髙僧圖九¶
　　維摩詰圖二　　　　　　雪岡圖四¶
　　山谷行旅圖一　　　　　捕魚圖二¶
　　山居農作圖二　　　　　雪渡圖三¶
　　雪江勝賞圖二　　　　　太上像二¶
　　雪江詩意圖一　　　　　山莊圖一¶
　　雪岡渡闗圖一　　　　　山居圖一¶
<pb:KR3h0065_WYG_003-22b>¶
　　雪川羇旅圖一　　　　　棧閣圖七¶
　　雪景餞别圖一　　　　　劒閣圖二¶
　　雪景山居圖一　　　　　雪山圖一¶
　　雪景待渡圖三　　　　　喚渡圖一¶
　　羣峯雪霽圖一　　　　　運糧圖一¶
　　江臯㑹遇圖二　　　　　漁市圖一¶
　　黄梅出山圖一　　　　　騾綱圖一¶
　　浄名居士像三　　　　　異域圖一¶
<pb:KR3h0065_WYG_003-23a>¶
　　渡水羅漢圖一　　　　　早行圖二¶
　　寫須菩提像一　　　　　村墟圖二¶
　　寫孟浩然真一　　　　　度闗圖一¶
　　寫濟南伏生像一　　　　蜀道圖四¶
　　十六羅漢圖四十八　　　四皓圖一¶
張諲與王維李頎輩為詩酒丹青之友尤善畫山水維¶
　頎皆有詩贈之¶
劉方平工山水樹石為汧國公李勉所推許¶
<pb:KR3h0065_WYG_003-23b>¶
王熊官至潭州都督善畫湘中山水似李將軍¶
王象熊之弟畫鹵簿圖¶
田琦雁門人武徳功臣兵部尚書徳平之子工寫貌人¶
　物尤善八分小篆畫之傳世者¶
　　洪崖仙人橘术圖一¶
陸庭紹畫鬼神有氣韻¶
僧智瑰善山水筆致灑落¶
李平鈞淮安王神通之曽孫也工畫山水善小篆官陳¶
<pb:KR3h0065_WYG_003-24a>¶
　留令¶
周古言善畫人物尤工士女多畫宫禁嵗時行樂之勝¶
　世稱名筆畫之傳世者¶
　　明帝夜游圖二　　　　　鵓鴿士女圖一¶
白旻工花鳥鷹鶻觜爪鋒利能飲善歌酒䦨曲罷則畫¶
　繼之故有神趣官澄城令¶
韓嶷工士女雜畫善布色¶
李逖作小景最佳每畫蠅蝶蜂蟬皆有妙理¶
<pb:KR3h0065_WYG_003-24b>¶
髙江　車道政　二人並善寫貌道政兼畫佛像意簡¶
　而筆健¶
嗣滕王湛然善畫花鳥蜂蝶貞元中為殿中監歴官兵¶
　部尚書太子詹事¶
齊皎髙陽人工山水尤善外蕃人馬兼能小楷古篆善¶
　射曉音律官至澤州刺史¶
齊暎皎之弟純雅好學善畫山水貞元中拜中書侍郎¶
　同平章事出為江西觀察使卒贈禮部尚書諡曰忠¶
<pb:KR3h0065_WYG_003-25a>¶
朱審呉興人工山水深沈磊落平逺有法建中初得名¶
王宰家於蜀中貞元間韋南康以賔禮待之畫山水木¶
　石取裁象外每圖蜀山多玲瓏窳窆巉嵯巧峭之致¶
畢宏為給事中嘗畫松石圖於左省㕔壁當時名碩咸¶
　賦詩歌以記之寫林樾枝榦蒼勁樸茂樹法變古自¶
　宏始也改京兆尹遷左庶子¶
楊炎字公南華隂人善山水風骨俊邁神情爽拔建中¶
　初為中書侍郎遷左僕射以事謫崖州司馬¶
<pb:KR3h0065_WYG_003-25b>¶
史瓉工畫鞍馬人物官至省郎¶
裴諝字士明河東人畫山水極有致貞元中歴官兵部¶
　侍郎河南尹卒贈兵部尚書¶
陳譚工山水徳宗朝除連州刺史令寫彼處山水之勝¶
　每嵗進呈筆致髙逺與張璪齊名¶
韋鑒工畫龍馬弟鑾善寫松石皆有盛名於時而迹不¶
　多見鑒畫之傳世者¶
　　七賢圖二　　　　　　　呈馬圖一¶
<pb:KR3h0065_WYG_003-26a>¶
韋鶠鑒之子工山水寫髙僧竒士老松異石筆力勁健¶
　風格髙邁兼善小馬牛羊人但知鶠馬逸羣而不知¶
　松石更佳也咫尺千尋駢柯攅影烟霞翳薄風雨颼¶
　飀輪囷極偃葢之形宛轉盡蟠龍之状豈易得哉畫¶
　之傳世者¶
　　牧放人馬圖一　　　　　三驥圖一¶
　　春江五馬圖一　　　　　三馬圖一¶
　　牧放群驢圖一　　　　　牧馬圖九¶
<pb:KR3h0065_WYG_003-26b>¶
　　松下髙僧圖一　　　　　散馬圖三¶
　　牧牛圖一　　　　　　　沙牛圖一¶
　　早行圖二　　　　　　　讀碑圖二¶
　　松石圖三¶
黄諤善畫馬¶
張璪字文通呉郡人受知於相國劉晏奏補撿挍祠部¶
　員外郎鹽鐵判官以事貶忠州司馬工畫山水尤善¶
　樹石自撰畫境一篇皆要訣也初畢庶子宏負盛名¶
<pb:KR3h0065_WYG_003-27a>¶
　見而異之訝其専用秃筆或以手摸絹素因問所受¶
　璪荅曰外師造化中得心源宏於是閣筆焉畫之傳¶
　世者¶
　　松竹髙僧圖一　　　　　松石圖二¶
　　太上像一　　　　　　　寒林圖二¶
陳曇字𤣥成武徳丞相叔達之後工山水有層次但峯¶
　巒平易頗失繁碎歴官邕管經畧使兼御史中丞¶
顧況字逋翁呉興人不修邊幅特好詩詞兼善山水有¶
<pb:KR3h0065_WYG_003-27b>¶
　畫評一篇韓晉公鎮江南辟為判官入為著作郎久¶
　次不遷因嘲誚宰相貶饒州司户¶
沈寧畫山水樹石有格律初師張璪終不及也¶
劉商亦師張璪畫山水樹石而獨參以已意故為卓絶¶
　官至禮部郎中¶
劉整畫山水有氣象官秘書正字同時有劉之竒亦善¶
　山水¶
邊鸞長安人以丹青馳譽於時尤工花鳥得動植生意¶
<pb:KR3h0065_WYG_003-28a>¶
　大抵精於設色如良工理材絶無斧鑿之痕海岳畫¶
　史推邊鸞花鳥為古今第一品官右衞長史畫之傳¶
　世者¶
　　躑躅孔雀圖一　　　　　孔雀圖一¶
　　木𤓰雀禽圖一　　　　　花鳥圖一¶
　　梨花鵓鴿圖一　　　　　菜蝶圖二¶
　　木筆鵓鴿圖一　　　　　木𤓰圖一¶
　　金盆孔雀圖一　　　　　葵花圖一¶
<pb:KR3h0065_WYG_003-28b>¶
　　寫生鵓鴿圖一　　　　　牡丹圖一¶
　　藥苗鵓鴿圖一　　　　　梨花圖一¶
　　芭蕉孔雀圖二　　　　　鷙禽圖一¶
　　牡丹白鷴圖一　　　　　鵲鷂圖一¶
　　牡丹孔雀圖一　　　　　木𤓰花圖一¶
　　鷓鴣藥苗圖一　　　　　李子花圖一¶
　　梅花鶺鴒圖一　　　　　折枝李實圖一¶
　　千葉桃花圖一　　　　　花竹禽石圖二¶
<pb:KR3h0065_WYG_003-29a>¶
　　鷺下蓮塘圖二　　　　　寫生折枝花圖一¶
　　石榴猴鼠圖一¶
于錫亦善花鳥尤工畫雞傳世者¶
　　牡丹雙雞圖一　　　　　雪梅雙雉圖一¶
梁廣師邊鸞花鳥特善傅彩傳世者¶
　　夾竹來禽圖一　　　　　四季花圖一¶
　　海棠花圖一¶
强穎工水鳥¶
<pb:KR3h0065_WYG_003-29b>¶
陳庶揚州人工花鳥師邊鸞亦善布色¶
陳恪畫山水有氣韻兼工人物鞍馬禽魚¶
戴重席工畫子女筆法精細¶
周昉字景元一字仲朗長安貴公子也善畫貴游人物¶
　作士女圖多為穠麗豐肥之態衣裳簡勁彩色柔麗¶
　葢有所見而然每寫貌必得其神情見者無不歎賞¶
　官至宣州長史畫之傳世者¶
　　五星真形圖一　　　　　五星圖一¶
<pb:KR3h0065_WYG_003-30a>¶
　　四方天王像四　　　　　五曜圖一¶
　　降塔天王圖三　　　　　三楊圖一¶
　　托塔天王像四　　　　　天王像二¶
　　授塔天王圖一　　　　　星官像一¶
　　行化老君像一　　　　　豫遊圖一¶
　　織錦回文圖一　　　　　烹茶圖一¶
　　五陵遊俠圖一　　　　　宫女圖一¶
　　明皇騎従圖一　　　　　宫騎圖一¶
<pb:KR3h0065_WYG_003-30b>¶
　　楊妃出浴圖一　　　　　按舞圖三¶
　　游春士女圖一　　　　　&KR0034;林圖二¶
　　烹茶士女圖一　　　　　九子母圖三¶
　　天地水三官像六　　　　寫金徳像一¶
　　六丁六甲神像四　　　　凭欄士女圖一¶
　　北極大帝聖像一　　　　蠻夷職貢圖二¶
　　妃子敎鸚鵡圖一　　　　横笛士女圖一¶
　　寳塔出雲天王像一　　　舞鶴士女圖一¶
<pb:KR3h0065_WYG_003-31a>¶
　　白鸚鵡踐雙陸圖一　　　紈扇士女圖一¶
　　明皇鬭雞射烏圖一　　　避暑士女圖一¶
　　覽照士女圖一　　　　　游行士女圖一¶
　　吹簫士女圖一　　　　　游戲士女圖一¶
　　圍碁繡女圖一　　　　　天竺女人圖一¶
　　寫武后真圖一　　　　　藥欄石林圖一¶
　　北方毗沙門天王像一¶
　　北齊髙歡帝幸晉陽宫圖一¶
<pb:KR3h0065_WYG_003-31b>¶
趙博文善寫貌尤工子母犬兔無世俗形似之迹累舉¶
　進士不第遂以筆墨自娯博文兄博宣亦善畫皆尚¶
　書左丞涓之子也¶
王朏太原人喜丹青畫子女菩薩師周昉而精宻處㣲¶
　為不及同時趙博文亦昉弟子若以方朏則又不及¶
　也畫之傳世者¶
　　明皇燕居圖一　　　　　明皇斫膾圖三¶
　　太真禁牙圖一　　　　　寫卓文君真一¶
<pb:KR3h0065_WYG_003-32a>¶
　　避暑士女圖一　　　　　士女家景圖一¶
　　寫唐帝后真圖十¶
程修已冀州人大厯初祖父官越中時周昉為長史善¶
　畫因令修已師事之盡得其術尤精於山水¶
鄭寓學周昉畫天王菩薩有才思¶
衞憲師周昉畫花木竹雀曲盡其妙¶
韓滉字太沖建中初為浙東西兩道節度使加左僕射¶
　同平章事公餘留意翰墨書學張顛畫師陸探㣲寫¶
<pb:KR3h0065_WYG_003-32b>¶
　人物牛馬極工尤善圖田家風俗嘗言不能定筆不¶
　可論書畫然以非急務自晦其迹累封晉國公貞元¶
　中卒贈太傅諡忠肅畫之傳世者¶
　　田家風俗圖一　　　　　孝行圖二¶
　　田家移居圖一　　　　　才子圖二¶
　　村社醉散圖一　　　　　髙士圖一¶
　　堯民擊壤圖二　　　　　逸人圖一¶
　　村童戲蟻圖一　　　　　村社圖一¶
<pb:KR3h0065_WYG_003-33a>¶
　　古岸鳴牛圖一　　　　　乳牛圖三¶
　　李徳裕見客圖一　　　　豐稔圖三¶
　　村夫子移居圖一　　　　雪獵圖一¶
　　瀟湘逢故人圖一　　　　漁父圖一¶
　　集社鬭牛圖二　　　　　歸牧圖五¶
　　七才子圖一　　　　　　醉學士圖一¶
　　風雨僧圖一　　　　　　醉客圖一¶
戴嵩従韓滉鎮浙西為巡官學滉畫皆不及獨畫牛能¶
<pb:KR3h0065_WYG_003-33b>¶
　盡野性殆過於滉至寫田家川原亦臻妙境畫之傳¶
　世者¶
　　春陂牧牛圖一　　　　　牧牛圖十¶
　　春景牧牛圖一　　　　　歸牛圖二¶
　　渡水牧牛圖一　　　　　白牛圖一¶
　　飲水牛圖二　　　　　　渡水牛圖一¶
　　出水牛圖二　　　　　　乳牛圖七¶
　　戲牛圖一　　　　　　　犇牛圖三¶
<pb:KR3h0065_WYG_003-34a>¶
　　鬭牛圖二　　　　　　　犢牛圖一¶
　　逸牛圖一　　　　　　　水牛圖二¶
戴嶧嵩之弟亦善畫牛多寫奔逸之状傳世者¶
　　松石牧牛圖一　　　　　逸牛圖一¶
　　平坡乳牛圖一　　　　　鬭牛圖一¶
　　犇牛圖一¶
鄭儔工花木樓臺¶
李漸善畫蕃馬人物筆力氣韻當時無出其右官至忻¶
<pb:KR3h0065_WYG_003-34b>¶
　州刺史畫之傳世者¶
　　川原牧馬圖二　　　　　三馬圖一¶
　　虎鬭牛圖一　　　　　　逸驥圖一¶
　　牧馬圖一¶
李仲和漸之子畫蕃馬人物有父風而筆力不逮其最¶
　得意者為人馬小畫幛憲宗取入禁中以賜令狐相¶
　國即宣和御府所蔵小馬圖是也¶
張符善畫牛有筆法得韓滉之秘寫牧放圖多作烟村¶
<pb:KR3h0065_WYG_003-35a>¶
　荒草横笛披蓑之致非丘壑情深安能及此畫之傳¶
　世者¶
　　渡水牛圖一　　　　　　牧牛圖一¶
　　水牛圖一¶
蕭祐工山水有思致官桂州觀察使¶
周太素善畫花鳥佛像官尚書郎¶
麴庭善山水格不甚髙但細巧耳¶
蕭悦喜寫竹深得竹之生意名重當世官協律郎畫之¶
<pb:KR3h0065_WYG_003-35b>¶
　傳世者¶
　　烏節照碧圖二　　　　　風竹圖一¶
　　梅竹鶉鷯圖一　　　　　筍竹圖一¶
張志和字子同㑹稽人性髙邁無拘檢自號烟波釣徒¶
　漁於洞庭江湖之間顔魯公典郡呉興慕其髙節以¶
　漁歌贈之志和乃按句賦象如人物舟船煙波風月¶
　鳥獸之類隨事模寫曲盡其妙著書十卷名𤣥真子¶
李靈省愛畫山水放達不羈性嗜酒以酒為墨傲然自¶
<pb:KR3h0065_WYG_003-36a>¶
　得每圖一幛非其所欲不能强也王公貴人皆尊禮¶
　之¶
侯莫陳厦字重搆工山水用意精宻¶
梁洽　鄭町滎陽人　顔容天台人　呉恬青州人¶
僧道芬㑹稽人¶
　已上五人並畫山水梁洽美秀鄭町淡雅顔容頑澀¶
　呉恬險巧道芬格髙¶
王黙師項容畫松石山水每於醉後以髻取墨抵觸絹¶
<pb:KR3h0065_WYG_003-36b>¶
　素因補成之顧著作知新亭監時黙請為海中都巡¶
　問其意云欲見海中山水耳居職半年解去¶
竺元標　蔡金剛　毛嵩　姚彦山　程遜　耿純¶
董好子　楊樹兒　任貞亮　暢整　李相國　陳慤¶
劉智敏　史晟　何君墨　京元成　崔霞　冷元秀¶
馬光業　李蠻子　馬樹鷹　潘細衣　祝丘　周子¶
敬　段去惑　崔陽元　李炅　李滔　張惟亘　張¶
通　耿昌言　耿昌期　貝俊　李韶　嚴杲　楊徳¶
<pb:KR3h0065_WYG_003-37a>¶
魏晉孫　蒯亷¶
　已上三十八人皆唐中葉以來名手畫工春蘭秋菊¶
　各極一時之勝雖爵里無考而蹤跡布在人間姓名¶
　不可遺棄也¶
左全蜀郡人工畫佛道人物長安成都寺壁皆其迹也¶
　寳厯中有盛名所畫五帝三官等圖多仿呉生筆意¶
趙公祐成都人畫佛道鬼神世稱第一太和間李徳裕¶
　鎮蜀待以賔禮及鎮浙西辟置幕府¶
<pb:KR3h0065_WYG_003-37b>¶
趙温其公祐之子幼而穎悟綽有父風成都寺觀畫壁¶
　最多傳世者¶
　　㷊誦士女圖一　　　　　烹酪士女圖一¶
趙徳齊温其之子祖父既擅時名徳齊筆墨尤妙光化¶
　中詔許王建於成都置生祠命徳齊畫西平王儀仗¶
　車輅旌纛法物及朝真殿后妃嬪御皆極工緻昭宗¶
　善之遷翰林待詔畫之傳世者¶
　　過海天王像一¶
<pb:KR3h0065_WYG_003-38a>¶
范瓊寓居成都與陳皓彭堅同時俱以善畫人物得名¶
　三人分畫成都大慈聖夀聖興浄衆中興五寺殿壁¶
　凡二百餘間各展底藴極盡其妙范瓊嘗作烏瑟摩¶
　像設色未半而罷後之名手莫能補完筆蹤超絶如¶
　此畫之傳世者¶
　　南斗星君像一　　　　　維摩像一¶
　　文殊菩薩像一　　　　　髙僧圖一¶
　　降塔天王像一　　　　　寫飛亷神像一¶
<pb:KR3h0065_WYG_003-38b>¶
　　天地水三官像三¶
周滉工水石花竹禽鳥興㑹所至體用入㣲畫之傳世¶
　者¶
　　荷花鸂鶒圖一　　　　　水鷺圖一¶
　　秋荷鸂鶒圖二　　　　　秋塘圖一¶
　　秋景竹石圖一　　　　　鸂鶒圖一¶
　　蓼岸鷺鷥圖一　　　　　芙蓉雜禽圖一¶
　　水石雙禽圖一　　　　　水石鷺鷥圖二¶
<pb:KR3h0065_WYG_003-39a>¶
常粲長安人工佛道人物善為上古衣冠不墮近習咸¶
　通中路巖鎮蜀深加禮遇畫之傳世者¶
　　伏羲畫卦像圖一　　　　星官像一¶
　　陳元達鎖諫圖一　　　　驗丹圖一¶
　　寫懿宗射兔圖一　　　　佛因圖一¶
　　神農播種像一　　　　　十才子圖二¶
　　故實人物圖五¶
常重𦙍粲之子工寫貌乾符中為翰林供奉嘗寫僖宗¶
<pb:KR3h0065_WYG_003-39b>¶
　御容及名臣圖像極有神彩¶
孫遇原名位家本東越自稱㑹稽山人廣明中避地入¶
　蜀遂居成都志行孤潔襟情疎放善畫人物龍水松¶
　石墨竹尤工天王神鬼筆力狂怪不以傅彩為功長¶
　安蜀川皆有畫壁真竒蹟也傳世者¶
　　説法太上像一　　　　　維摩圖一¶
　　神仙故實圖四　　　　　三敎圖一¶
　　四皓奕碁圖一　　　　　星官圖一¶
<pb:KR3h0065_WYG_003-40a>¶
　　番部博奕圖一　　　　　草堂圖三¶
　　天地水三官像三　　　　㑹仙圖一¶
　　王波利圖一　　　　　　髙士圖一¶
　　寫馬融像一　　　　　　髙逸圖一¶
　　寫畢卓圖一　　　　　　取性圖二¶
　　圍碁圖一　　　　　　　掃象圖一¶
尹繼昭工人物臺閣畫之傳世者¶
　　姑蘇臺圖二　　　　　　漢宫圖一¶
<pb:KR3h0065_WYG_003-40b>¶
　　阿房宫圖一¶
吕嶤　竹䖍俱長安人工畫佛道人物僖宗朝為翰林¶
　待詔廣明中扈従入蜀¶
張詢南海人避地居蜀善畫呉山楚岫怪石枯松中和¶
　間嘗在昭覺寺畫三壁山川一壁早景一壁午景一¶
　壁晚景謂之三時山僖宗幸蜀見之歎賞彌日畫之¶
　傳世者¶
　　雲峯危棧圖二¶
<pb:KR3h0065_WYG_003-41a>¶
張南本善畫人物尤工畫火中和間寓成都金華寺畫¶
　八明王像有游僧升殿見火勢偪人驚怛㡬仆時論¶
　孫遇之水㡬於道南本之火㡬於神畫之傳世者¶
　　文殊部従圖一　　　　　勘書圖一¶
　　寫觀音圖一¶
麻居禮蜀人工山水師張南本光化天復間聲譽甚髙¶
張素卿簡州人少孤曽為道士嘗於青城山丈人觀畫¶
　五嶽四瀆僖宗朝上表言丈人山在五嶽上不當稱¶
<pb:KR3h0065_WYG_003-41b>¶
　公詔可其請因賜紫衣畫之傳世者¶
　　董仲舒真人像一　　　　天官像一¶
　　嚴君平真人像一　　　　三官像一¶
　　馬自然真人像一　　　　九曜像一¶
　　長夀仙真人像一　　　　夀星像一¶
　　黄初平真人像一　　　　容成真人像一¶
　　竇子明真人像一　　　　李阿真人像一¶
　　左慈真人像一　　　　　葛元真人像一¶
<pb:KR3h0065_WYG_003-42a>¶
陳若愚蜀人師張素卿得其筆法成都静思觀有青龍¶
　白虎朱雀𤣥武四君像畫之傳世者¶
　　東華帝君像一¶
胡瓌范陽人工畫蕃馬雖繁富細巧而用筆清勁凡穹¶
　廬器物射獵之具形容殆盡每畫駝馬騣尾人衣毳¶
　褐必以狼毫疏染取其纎健亦善於體物者也畫之¶
　傳世者¶
　　番部驝駞圖一　　　　　卓歇圖二¶
<pb:KR3h0065_WYG_003-42b>¶
　　秋陂牧馬圖一　　　　　牧馬圖十¶
　　番部盜馬圖一　　　　　番騎圖六¶
　　番部早行圖二　　　　　射騎圖一¶
　　番部牧馬圖一　　　　　滚塵圖一¶
　　起塵番馬圖一　　　　　牧駞圖一¶
　　番部下程圖七　　　　　按鷹圖二¶
　　番部卓歇圖三　　　　　對馬圖一¶
　　番族獵射騎圖一　　　　獵射圖六¶
<pb:KR3h0065_WYG_003-43a>¶
　　平逺番部卓歇圖二　　　卓歇番族圖一¶
　　獵射番族人馬圖一　　　射鵰雙騎圖一¶
　　平逺射獵七騎圖一　　　轉坡番騎圖一¶
　　番部射鵰圖二　　　　　沙堈牧駞圖一¶
　　出獵番騎圖一　　　　　番部按鷹圖一¶
　　毳幕卓歇圖一　　　　　番族牧馬圖一¶
　　番部汲泉圖一　　　　　牧放平逺圖一¶
　　牧馬番卒圖一¶
<pb:KR3h0065_WYG_003-43b>¶
胡䖍瓌之子少習庭訓丹青之學雅有父風畫之傳世¶
　者¶
　　番部下程圖八　　　　　番族下程圖一¶
　　番部卓歇圖五　　　　　番部起程圖一¶
　　番族起程圖三　　　　　番族卓歇圖四¶
　　平逺獵騎圖一　　　　　番部盜馬圖一¶
　　番部牧放圖三　　　　　射鵰番族圖一¶
　　汲水番騎圖一　　　　　射獵番族圖一¶
<pb:KR3h0065_WYG_003-44a>¶
　　牧放番族圖一　　　　　番族按鷹圖一¶
　　簇悵番部圖一　　　　　射鵰圖一¶
　　番族獵騎圖二　　　　　番馬圖一¶
　　平逺射獵七騎圖一¶
項容善畫山水師王黙作松風泉石圖筆法枯硬少温¶
　潤之致故評畫者譏其頑澀然挺拔巉絶亦自不羣¶
　畫之傳世者¶
　　寒松潄石圖一　　　　　松峯圖二¶
<pb:KR3h0065_WYG_003-44b>¶
王洽能潑墨成畫性嗜酒每作畫必在沈酣之後解衣¶
　䃲礴潑墨幛上就其形似而為山石或為林泉自然¶
　成章不見墨汚之跡葢能脱去畦町自成一家者也¶
　畫之傳世者¶
　　嚴光釣瀨圖一　　　　　喬松圖一¶
荆浩河内人博學好古善畫山水嘗撰山水訣一卷為¶
　友人表進詔付秘閣自號洪谷子常語人曰呉道子¶
　畫山水有筆而無墨項容有墨而無筆吾當采二子¶
<pb:KR3h0065_WYG_003-45a>¶
　之所長成一家之體故闗同北面事之畫之傳世者¶
　　山隂讌蘭亭圖三　　　　夏山圖四¶
　　白蘋洲五亭圖一　　　　蜀山圖一¶
　　秋山樓觀圖二　　　　　山水圖一¶
　　秋山瑞靄圖二　　　　　瀑布圖一¶
　　秋景漁父圖三¶
　　寫楚襄王遇神女圖四¶
刁光𦙍長安人天復中避地入蜀工畫龍水竹石花鳥¶
<pb:KR3h0065_WYG_003-45b>¶
　貓兔慎交游矜筆墨所與往來者皆一時名士黄筌¶
　孔嵩咸師事之畫之傳世者¶
　　芙蓉鸂鶒圖一　　　　　花禽圖五¶
　　引雛鷯子圖一　　　　　雛雀圖一¶
　　蜂蝶茄菜圖一　　　　　羣貓圖一¶
　　桃花戲貓圖一　　　　　貓竹圖一¶
　　雞冠草蟲圖一　　　　　夭桃圖一¶
　　竹石戲貓圖二　　　　　兒貓圖一¶
<pb:KR3h0065_WYG_003-46a>¶
　　藥苗戲貓圖二　　　　　折枝花圖一¶
　　萱草百合圖一　　　　　子母貓圖二¶
　　子母戲貓圖一¶
李洪度成都人工畫釋道人物¶
辛澄専寫佛像畫之傳世者¶
　　甘露如來像一　　　　　佛鋪圖一¶
　　大悲菩薩像二　　　　　觀音像二¶
　　白衣觀音像一　　　　　寳生佛像一¶
<pb:KR3h0065_WYG_003-46b>¶
　　如意輪菩薩像二　　　　慈氏菩薩像一¶
　　寳檀花菩薩像一　　　　仁王菩薩像一¶
　　不空釣菩薩像一　　　　文殊菩薩像一¶
　　思維菩薩像一　　　　　思念菩薩像一¶
　　樂音菩薩像一　　　　　侍香菩薩像一¶
　　獻花菩薩像一　　　　　蓮花菩薩像一¶
　　寳印菩薩像二　　　　　香花菩薩像一¶
　　佛像一¶
<pb:KR3h0065_WYG_003-47a>¶
張騰工雜畫用筆傅色頗臻化境¶
張賛河陽人善釋道人物雒中寺壁多賛所畫¶
王浹工畫人物錢忠懿家蔵有導引圖¶
鍾師紹蜀人善釋道人物兼工犬馬畫之傳世者¶
　　尚齒圖一¶
張立蜀中畫蹟最多亦善水墨¶
牛昭善山水¶
髙道興成都人光化中與趙徳齊同畫西平王儀仗授¶
<pb:KR3h0065_WYG_003-47b>¶
　翰林待詔¶
趙徳𤣥長安人天復中入蜀工畫車馬人物山水佛像¶
　體法咸備¶
　¶
　¶
　¶
　¶
　繪事備考卷三¶
